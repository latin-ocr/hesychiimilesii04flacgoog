PROLEGOMENA. LIX

merito, ut opinor, ad Dionysii historiam musicam reiecit
Daub p. 417 seq. coll. Phot. 1. c. (cf. Egenolff, Jahresb. 1879
I p. 192). Neque in lyricorum vitis desunt certa quaedam
argumenta, quibus eas ex Dionysii opere fluxisse probatur, dico
v. Πίνδαρος, Θέογνις, .Μίμνερμος, Παρθένίος, Σαπφώ, Φι-
λόξενος, Ανακρέων, Κόριννα, Ἀλκμάν, inprimis autem v.
Καλλίμαχος, cuius vita ansam ad totam quaestionem insti-
tuendam Schneidero dedit.

Sed in comicorum vitis, potissimum ad enumerandas fa-
bulas, ex altero quoque promptuario Hesychius doctrinam
suam hausisse putandus est, ex Athenaeo, Nam praeterquam
quod saepissime liber eius in comicorum vitis laudatur (locos
collegi Mus. Rhen. XXXV p. 200), non modo multos titulos
de eo pendere post expositionem Volkmanni, de Suid. p. 35 seq.
aliorumque vidit Rohde, Mus. Rhen. XXXIII p. 182 not., sed
etiam fabularum tabulas saepissime ex eo manasse patet ex V.
Σέλευκος Ἐμισ. et Νικόστρατος xmp„ si cum Rohdeo l. c. utro-
que loco emendamus παρ’ Ἀθηναίῳ pro ἐν παραθήκῃ (ταῦτα
παρ’ Ἀθηναίῳ εὗρον κείμενα), quod quidem haud absonum
fuerit. ¹) Inde autem quaestio difficillima oritur, quod Suidas
quoque Athenaeum accuratius perlegit saepiusque ex suo in·
genio Athenaei quibusdam locis vitas Hesychianas inqui-
navit. Itaque rectissime Daub, de Suid. p. 482 seq.‚ quod
iteravit Stud. p. 138 seq ., inter Hesychii et Suidae articulos
vel articulorum additamenta distinguendum esse iudicavit.²)
Ac primum quidem recte perspexit omnium locorum, quibus
Athenaeus ipse laudetur, indolem eam esse, ut praeter nomen
poetae nil nisi tituli aliquot enumerentur. Deinde autem,
id quod gravissimum videtur argumentum esse, eodem ordine
enumeratas esse fabulas, quo fortuito apud Athenaeum lau-
dentur. Quae si recte observata sunt, permagnam vitarum
comicorum partem ex Hesychii thesauris non fluxisse recte
suspiceris, Attamen, cum de nonnullis vitis merito possit am-
bigi, omneS, ut decet, in editionem meam recepi3 quaestionem
enim incohavit Daub, non absolvit.

 

1) Secus de his locis iudicat Volkmann, Quaest. nov. XI not. 19.
2) Eiusmodi additamenta in Violario omnino non inveniri, obser-
vavit etiam Volkmann.

