XXXVIII PROLEGOMEN A.

p. 127), quarum alteram uberiorem ex ipsa epitome manasse
suspicor, illam additam ex Suidae aliquo libro. Nec veren-
dum, ne bona Eudocia dormiens utramque ex Suidae lexico
descripserit. Idem fortasse statuendum de Theoynidis poetae
vitis (p. 367 et p. 375) in Violario extantibuS, quarum unam
ex Suidae lexico descriptam esse cense0.

Sed etiam 'paulo latius nobis exspatiandum est. Sae-
pissime enim, cum eos qui editiones principes curabant, nul-
lum textum typothetis excudendum tradidisse notum sit, quin
eum prius repurgassent auxissentque (cf. Villoison. Anecd. II
p. 261) quod et ex Demetrii Chalcondylae editione Medio-
lanensi, Aldi Veneta, Frobenii Basileensi, Porti Genevensi
et ex Pseudo-Hesychii, quem nuper edidi, tractatu (praef.
p. V) satis constat, etiam Violarii textum descriptum, emen-
datum, additamentis multifariis ornatum esse suspicor, ut
mox typis exprimeretur. Quod quominus fieret, fortasse morte
illius critici prohibitum est, qui editionem vulgaturus erat.
Qua igitur ratione Demetrius Chalcondylas suam Suidae edi-
tionem inquinavit additamentis ex Stephano Byzantio, Paulo
Aegineta‚ Astrampsychi Onirocriticis (de quibus cf. praef.
Kusteri)‚ Zonarae lexico (cf. Bernhardy, praef. p. XCI) al. de-
cerptiS‚ quo facto novum fere lexicon Suidani vicem reddidit,
sic noster quoque editor Violarium, quod iam ante ab lectori-
bus et librariis deformatum interpolationibus erat, permultis
additamentis auxisse et quemadmodum Chalcondylas textum
mox ex suo ingenio mox ex aliis exemplaribus emendasse
putandus est.¹) Qui cum non verbum cum verbo compone-
ret, sed data occasione has illas vitas cum Suidae textu con·
ferret, nonnulla in Violario remansisse sequitur, quae nun-
quam in Suid'ae codicibus vel editionibus extitisse mani-
festum est.

 

¹ 1) Operae pretium est conferre, quam aperte ac libere ipse chal-
condylas hoc suum studium in praefatione Suidae iactet-013 μεν ἄλλα
καὶ λέξεις ἐνίας αἵτινες τὸ παράπαν οὐχ ὑπῆρχον ἐν Σουΐδᾳ ἄλλο’·θὲν
ποθεν συλλέξας προσέθηκεν, ὡς αν οἷ ζητοῦντες τὸ σημαινόμενον αυτοῦ
ἔχοιεν ἄπονοότερόν τε καὶ ἑτοιμότερον ἐντεῦθεν πορίζεσθαι, καὶ λέξεις
δέ τινας ἆνερμηνεύτους, ἔνθα ἐνεχώρει, ἐπιμελες αὐτοῦ γέγονε σα-

φηνίσας.

 

