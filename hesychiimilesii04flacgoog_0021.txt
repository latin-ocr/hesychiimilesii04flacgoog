PROLEGOMENA. XV

Caput alterum.
De iis lupi-is, quibus onomatologi reliquiae servatae sint.

Omnium primus Hesychii Onomatologum vel eius epito- ξ l
men adhibuit scholiasta Platonicus, quod perspexit Rohde,
Mus, Rhen. XXXIII p. 205, qui Pythagorae, SoloniS, Creo-
phyli, Protagorae, Prodici vitas in scholiis ad Rempublicam
servatis (VI p. 359 seq. Herm.) ex Hesychii Onomatologo
fluxisse demonstravit. Quibus ego Unters. p. 87 adieci vitas
Thaletis, Lycurgi, Anacharsis fusiusque ibi de diversitate
lectionis disputavi, ib. p. 90 ex scholiis in Alcibiadem vitas
Zenonis et Anaxagorae (VI p. 279) fluxisse dubitanter suspica·
tus. Quam quaestionem nuperrime retraetarit Mettauer, de
Plat. schol. fontibus (Turici 1880), qui de nonnullis vitis, quas
modo enumeravi, non dubitasse videtur, aliis in dubitationem
vocatis ¹) Atque Heracliti priorem glossam ib. p. 59 merito
non de Hesychio pendere, sed de Plutarch. Plac. phil. II, 22, 2
et 24, 3, 4, alterius originem (ἄλλως τΗροὶκλειτος) obscuram
esse monuit. Dionis autem Hipparini vitam (VI p.' 391)
recte Hesychio substituenS, rursus dubitavit de fonte Sappho·
nis (p. 266), Anacreontis (ib.), Anaxagorae, Zenonis (p. 279),
qua in re non verum eum vidisse suspicor, cum Sapphonis
Zenonisque vitae ex parte servatae certissima originis Hesy-
chianae vestigia demonstrent.

Idem vir doctissimus vitas Tisiae, Gorgiae, Prodici, Poli
(p. 274 H.) Hermiae commentariis deberi putavit, Tyrtaei
et Theognidis (p. 375 H.) Procli scholiis Platonicis (cf. p. 29),
haud recte de Timaei (p. 364 H.) vita disputanS, quam de
Hesychio descendere luce clarius est: ς

 

1) Sic errans p. 55 not. 1 apud Suidam deesse Prodici vitam ex—
posuit, Lycurgi vitam omnium clarissimam (VI p. 359 Herm.) ne tetigit
quidem, de qua nunc cf. Rohde, Mus. Rhen. XXXVI p. 540. Creophyli
autem vitam p. 54 etiam in Photii lexico inesse putabat itaque ex
Boethi Stoici lexico Platonico compilatam. At aequo neglegentius
Photii articulum locum vir doctissimus inspexit, quippe qui toto caelo
ab scholio Platonico discrepet. Quapropter hanc quoque vitam Hesychio
dare nequaquam dubitavi. ’

 

