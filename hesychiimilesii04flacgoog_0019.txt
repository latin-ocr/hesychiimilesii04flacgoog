PROLEGOMENA. XIII

cum Suidas Hesychium scriptores ecclesiasticos silentio prae:
teriisse exposuerit, hoc quam inepte dictum sit illustravi
Mus. Rhen. l. c. p. 199 et ib. XXXVI p. 624 seq., ad quae
nunc pauca addere liceat, postquam perlegi C. N eumanni,
Iuliani fr. editionem (Lips. 1880), inprimis p. 30· not. Eos
enim auctores christianos inde suspicatus sum ab Hesychio
in Onomatologum receptos fuisse, qui litteris Graecis imbuti
eademque de causa Iuliano imperatori maxime invisi fuerint,
velut Apolinarius Laodicensis, Gregorius Naz., Basilius Cae-
sareensis, Diodorus Tharsensis, de quo praeterea cf. Facundus,
def. tr. capitul. 4, 2.

Epitomator autem, de cuius vita et nomine nil comper- g 3
tum habemus, et ipsius Hesychii Milesii vitam. lexico bio·
graphico inseruit et aliorum auctorum, qui post Hesychii
aetatem claruerunt, velut Simocattae (nisi ipsius Suidae est),
fortasse etiam Georgii Pisidae, Paulique Aeginetae, Alexandri
Tralliani (mortui a. 605) aequalis, Menandri Protectoris alst)
Nec dubium, quin haec Hesychii epitome insequentibus sae·
culis omnium fere in manibus fuerit, quemadmodum paulo
ante ipse Onomatologus summo in honore fuerat, unde non
modo omnes de poetis Graecis iisque, qui prosa oratione usi
sunt, auctoribus suam acquirerent doctrinam, sed etiam scho-
liastae biographicas res, quibus exornare solebant scholia,
compilarent. Periisse autem hanc epitomen duodecimo de-
mum saeculo post Eudociae et ante Zonarae, qui dicitur, tem-
pora docui UnterS. p. 93 et praefat. Hesych. p. XI, quo fac·
tum est , ut mox tanquam iterata sit a tenebrione illo, qui
Suidae Diogenisque Laertii vitarum frustula neglegenter con-
taminavit. Quod opusculum frustra genuini Hesychii nomen
doctrinamque iactare primus sagaciter perspexit Lehrsius', Mus,
Rhen. XVII p. 453 (Pindarschol. p. 159), cui *omnes fere
postea adstipulati sunt praeter Schneiderum (Gallim. ΙΙ p. 24
not.) , qui contrariam tuetur opinionem3 eundem errasse dixi
praef. Hesych. p. XII.

 

1) Agathiae quoque, Petri Magistri, Laurentii Lydi vitas potius
epitomatoris esse vix probabiliter suspicatus est Daub, Stud. p. 152, Me-
nandri vitam cum Rohdeo ad Suidam referens ib. p. 129. — Exilem et
mancam Pauli Aeginetae Simocattaeque memoriam ipsi Suidae deberi
ratus est Schneider, Gallim. II p. 27.

